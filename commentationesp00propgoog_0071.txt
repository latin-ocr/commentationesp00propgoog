62

b. Dixi ego, cum geminos produceret Arria natos,
(illa dabat natis arma vetante deo.)
non posse ad patrios sua pila referre penates:
nempe rnearn firmant nunc duo busta fidem. -
quippe Lupercus, eqni dum saucia protegit ora,
heu sibi prolapso non bene cavit equo:
Gallus at, in caenis dum credita signa tuetur,
concidit ante aquilae rostra cruenta snae.
fatales pueri, duo funera matris avarae.
vera, sed invito contigit ista fides.

c. Idem ego, cum Cinarae traheret Lucina dolores
et facerent uteri pondera lenta moram,
„Iunonis votum facite impetrabile“ dixi:
illa parit, libris est data palma meis.

B¹. a. Hactenus historiae: nunc ad tua devehar astra:
incipe tu sacris aequus adesse novis.

. hoc neque arenosum Libyae Ievis explicat antrum,
aut sibi commissos fibra locuta deos,
aut siquis motas cornicis senserit alas,
umbrave qnae magicis mortua prodit aquis:
adspicienda via est caeli verusque per astra
trames, stab uenis quinque petenda fides.

c. Nunc pretinm fecere deis, et fallitur auro
Iuppiter, obliquae signa iterata rotae.

felicesque Iovis stellas Martisque rapacis,
et grave Saturni sidus in omne caput,

quid moveant pisces animosaque signa leonis
lotus et Hesperia quid capricornus equa.

 

